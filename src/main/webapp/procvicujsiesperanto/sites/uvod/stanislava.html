<!DOCTYPE html>
<html>
 <head>
	<meta http-equiv="Content-Type" content="text/html; charset=utf-8">
	<title>Stanislava Chrdlová / Úvod - Procvičuj si esperanto</title>
	<link rel="stylesheet" href="../../css/style.css" type="text/css">	
 </head>

<div id="obsah" style="padding-top: 150px;">

	<div id="hlavicka" style="height: 140px;">
	 <h3>Cvičení a další materiály k učebnici Esperanto od A do Z</h3>
	 <h1>Procvičuj si esperanto</h1>
	 <a href="uvod.html"><button class="tlacidlo" id="predchadzajuci">« Zpět</button></a>
	</div>

	<h3>Stanislava Chrdlová (Stanjo)</h3>

	<div class="textinfo">

		<ul>
			<li>Narodila se 1. 10. 1954 v Kyjově jako Stanislava Moresová.</li>
			<li>Po ukončení gymnázia v Kyjově nastoupila jako vychovatelka dětí nedoslýchavých a se zbytky sluchu. To jí jistě napomohlo pro pozdější výuku esperanta přímou metodou, neboť se naučila perfektně vyslovovat a pomáhat si vhodnou gestikulací.</li>
			<li>Současně studovala dálkově pedagogickou fakultu v Olomouci, kde získala titul Magistra a od té doby se věnovala výuce dětí na prvním stupni. Nejprve ve Vracově, později v Černošicích, kde se specializovala jako vyhraněná elementaristka (učitelka první třídy). Zavedla rodičovské třídy, kde rodiče docházeli občas do výuky, věnovali se nadanějším žákům a ona měla více času na ty pomalejší. Tato spolupráce s rodiči se osvědčila, neboť potom s nimi byla mnohem vstřícnější spolupráce než s rodiči, kteří si výuku neokusili.</li>
			<li>Přesto, že ji práce s prvňáčky velmi bavila, v roce 1994 školství opustila a nadále spolupracovala s manželem v jeho agentuře KAVA-PECH.</li>
			<li>S esperantem se seznámila na gymnáziu a toto ji tak zaujalo, že již v 19 letech složila učitelskou zkoušku Českého esperantského svazu. Věnovala se výuce esperanta většinou ve formě krátkodobých kursů, nejen u nás (převážně na letním esperantském táboře v Lančově), ale vedla i kursy esperanta přímou metodou v zahraničí, opakovaně v Německu, San Marinu a Korei.</li>
			<li>Věnovala se také krátkodobým kurzům češtiny; jak esperantistů - např. během Světového esperantského kongresu v Praze (UK) - tak i v zahraničí přímou metodou, např. na letním kurzu češtiny v Korei. To byl konverzační kurs studentů, kteří měli češtinu jako obor na univerzitě. Společně s Miroslavem Malovcem napsala Baza ĉeĥa konversacio (Základní česká konverzace), původně pro svůj kurs češtiny během UK. Následně vyšla i německy (už tři vydání), anglicky (dvě vydání), italsky, francouzsky a rusky.</li>
			<li>Velkým koníčkem jí byl český a zejména moravsko-slovácký folklór, který sama také často prezentovala esperantistům formou přednášek, ale i zpěvem a tancem.</li>
			<li>Samostatně připravovala turistické akce pro esperantisty a často v nich také nechala prostor pro folklór. Její nejúspěšnější folklórní akcí byl týdenní program před UK v roce 1996, „Moravský folklór světu“ v Brně. Samostatně také připravila velmi úspěšný národní večer během UK, samozřejmě folklórní. V esperantu také sestavila zpěvník lidových (nejen českých) písní Kantoj por ĝojo (Písně pro radost). Jednotlivé písně jsou kromě textů a not opatřeny i doprovodnými akordy pro kytaru.</li>
			<li>Absolvovala také kurzy turistického průvodce: nejprve všeobecný, následně průvodce Prahou a nakonec i průvodce po Židovském městě v Praze. Samozřejmě často s nadšením provázela i esperantisty.</li>
			<li>Vykonávala funkci Vedoucího delegáta Světového esperantského svazu pro ČR, a to až do své předčasné smrti. Na jaře roku 1999 onemocněla rakovinou, které podlehla v lednu 2000.</li>
		</ul>

	</div>

	<center><a href="uvod.html"><button class="tlacidlo" id="uvod">« Zpět</button></a></center>

</div>

	<div id="paticka">
		<p><a rel="license" href="http://creativecommons.org/licenses/by-nc-nd/4.0/" target="_blank"><img alt="Licence Creative Commons" style="border-width:0" src="../../img/licence.png" /></a><br />Pokud není uvedeno výslovně jinak, toto dílo i jeho jednotlivé části podléhají licenci <a rel="license" href="http://creativecommons.org/licenses/by-nc-nd/4.0/" target="_blank">Creative Commons Uveďte původ-Neužívejte komerčně-Nezpracovávejte 4.0 Mezinárodní License</a>.</p>
		<p>Created by <a href="mailto:noskova.katarina&#064;gmail.com">Katjo</a></p>
	</div>

</body>
</html>
