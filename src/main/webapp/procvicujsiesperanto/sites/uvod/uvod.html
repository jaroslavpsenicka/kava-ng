<!DOCTYPE html>
<html>
 <head>
	<meta http-equiv="Content-Type" content="text/html; charset=utf-8">
	<title>Úvod - Procvičuj si esperanto</title>
	<link rel="stylesheet" href="../../css/style.css" type="text/css">	
	<script src="../../ga.js"></script>
 </head>

<div id="obsah" style="padding-top: 150px;">

	<div id="hlavicka" style="height: 140px;">
	 <h3>Cvičení a další materiály k učebnici Esperanto od A do Z</h3>
	 <h1>Procvičuj si esperanto</h1>
	 <a href="../../start.html"><button class="tlacidlo" id="predchadzajuci">« Menu</button></a>
	</div>

	<h3>Úvod</h3>

	<div class="textinfo">

		<p>Tato učebnice zachovává strukturu předchozích tří vydání naší učebnice <i>Esperantem za tři měsíce</i>. Proto je správně jako spoluautorka učebnice <a href="http://kava-pech.cz/book-esperantoaz-czech.html" target="blank">Esperanto od A  do Z</a> uvedena i manželka, přestože se na změnách a doplňcích nemohla zúčastnit (zemřela v roce 2000). Změnu názvu si vlasně vyžádali uživatelé, kteří oprávněně kritizovali název Esperantem za tři měsíce jako zavádějící a slibování něčeho, co je pro většinu lidí nesplnitelné. Slibovat nesplnitené a tedy podvádět jsme ale v žádném případě nechtěli. Jak je uvedeno v předmluvě k prvnímu vydání (viz str. 11), na název jsme neměli žádný vliv. Ale kritiku jsem přijal, a  po dalším rozšíření slovní zásoby, čítanky, poslechových cvičení atd. jsem dílu dal nový název. Možná se objeví kritika, že je zase zavádějící, protože pod „od A do Z“, tedy od začátku do konce, by někdo mohl pochopit tak, že učebnice obsahuje veškerou slovní zásobu a rady, jak se vyjádří veškeré jazykové nuance. Proto hned vysvětluji, že tak to myšleno není. Konec abecedy znamená, že kdo učebnici projde je skutečně vybaven samostatně bez problémů využívat plnohodnotně jazyk a pokud narazí při jeho používání na jazykový problém, dokáže se s ním vypořádat.</p>
		<p>Od třetího vydání Esperanta za tři měsíce uběhlo deset let a  mnohé reality se opět změnily. Dalším rozvojem internetu je také mnohem větší možnost poslouchání rozhlasu i z míst tak odlehlých, jako třeba Čína nebo Brazílie. Navíc pomocí internetu je možné sledovat také spoustu videí a  filmů, např. na www.youtube.com. Existuje nepřeberné množství internetových diskusních skupin na různá témata a  nesčetně webových stránek v  esperantu, často s  bezplatným jazykovým kurzem (mezi nimi tři v  češtině). Pro zájemce doporučuji otevřít si <a href="http://www.esperanto.cz" target="blank">www.esperanto.cz</a>, pokud se chcete dozvědět více o  mládežnících mluvících esperantem, pak <a href="http://www.mladez.esperanto.cz" target="blank">www.mladez.esperanto.cz</a>.</p>
		<p>Oproti původní učebnici tato doznala značných změn: vlastní učebnice je doplněna (lekce 1 až 60) o nové výrazy. Zcela přepracována je čítanka, stejně jako poslední část reálií.</p>
		<p>Způsob studia za pomoci této učebnice závisí silně na předpokladech čtenáře, zejména jeho jazykových znalostech. Těm, kteří se marně pokoušeli naučit nějaký jazyk a dosud se žádným kromě své mateřštiny nedomluví, doporučuji zkusit to s esperantem. Pokud se mu budete skutečně věnovat, jsem si jist, že jej dokonale zvládnete, i  pokud jste přesvědčeni, že na jazyky nemáte buňky. A  pokud jste již zvládli jiný jazyk, zkuste to tím spíše, třeba si v  učebnici jen listovat a  číst – pravděpodobně vás to chytne a snadno se naučíte svému dalšímu jazyku.</p>
		<p>Rád bych upozornil na to, co znalci kteréhokoliv cizího jazyka jistě znají, že není možné vždy překládat doslova, protože mnoho slov má několik různých významů. Toto se tím více projevuje u esperanta, které je mnohem jednoznačnější
(výrazově přesnější) nežli jazyky národní, tedy i než čeština. Proto upozorňujeme často na nebezpečí při bezmyšlenkovitém překladu a uvádíme příklady různých významů českých vícevýznamových slov (homonym) a jejich překladů do esperanta podle kontextu celé věty.</p>
		<p>Ještě chci poděkovat svým přátelům, kteří mi dodali potřebné podněty k  změnám a  pomohli pečlivým přečtením rukopisu nebo jeho části a  dalšími radami, a to zejména těm, které jsem uvedl na straně 4.</p>
		<p>Na úplný závěr prosím čtenáře, kteří se budou podle této učebnice učit a narazí na nějakou chybu (která při vší snaze mohla zůstat přehlédnuta), eventuálně mi budou ochotni sdělit své zkušenosti a podněty, které bych mohl využít při přípravě dalšího vydání, aby tak učinili na adresu nakladatelství. Za takovou případnou aktivitu předem děkuji.</p>
		<p>V srpnu 2015</p>
		<p style="text-align: right;">Petr Chrdle</p>

		<p>Autoři</p>
		<ul>
			<li><a href="petr.html">Petr Chrdle</a></li>
			<li><a href="stanislava.html">Stanislava Chrdlová</a></li>
			<li><a href="tiraz.html">Tiráž - autoři a spolupracovníci</a></li>
		</ul>

	</div>

	<center><a href="../../start.html"><button class="tlacidlo" id="uvod">« Menu</button></a></center>
</div>

	<div id="paticka">
		<p><a rel="license" href="http://creativecommons.org/licenses/by-nc-nd/4.0/" target="_blank"><img alt="Licence Creative Commons" style="border-width:0" src="../../img/licence.png" /></a><br />Pokud není uvedeno výslovně jinak, toto dílo i jeho jednotlivé části podléhají licenci <a rel="license" href="http://creativecommons.org/licenses/by-nc-nd/4.0/" target="_blank">Creative Commons Uveďte původ-Neužívejte komerčně-Nezpracovávejte 4.0 Mezinárodní License</a>.</p>
		<p>Created by <a href="mailto:noskova.katarina&#064;gmail.com">Katjo</a></p>

	</div>

</body>
</html>
