<!DOCTYPE html>
<html>
 <head>
	<meta http-equiv="Content-Type" content="text/html; charset=utf-8">
	<title>Petr Chrdle / Úvod - Procvičuj si esperanto</title>
	<link rel="stylesheet" href="../../css/style.css" type="text/css">	
 </head>

<div id="obsah" style="padding-top: 150px;">

	<div id="hlavicka" style="height: 140px;">
	 <h3>Cvičení a další materiály k učebnici Esperanto od A do Z</h3>
	 <h1>Procvičuj si esperanto</h1>
	 <a href="uvod.html"><button class="tlacidlo" id="predchadzajuci">« Zpět</button></a>
	</div>

	<h3>Petr Chrdle</h3>

	<div class="textinfo">

		<ul>
			<li>produkt radosti rodičů z konce 2. světové války: nar. 12. 3. 1946 v Českých Budějovicích</li>
			<li>po ukončení Střední průmyslové školy elektrotechnické v Českých Budějovicích absolvoval leteckou fakultu Vojenské technické akademie, obor elektronická výstroj a výzbroj letadel, kde získal titul elektrotechnický inženýr.</li>
			<li>aspirantské studium v Ústavu elektroniky a radiotechniky ČSAV ukončil jako kandidát technických věd (CSc.)</li>
			<li>svoji kandidátskou disertační práci nostrifikoval na mezinárodní akademii věd San Marino (AIS), kde získal titul doktora přírodních věd (dr.sc.nat.). Tamtéž habilitoval na docenta a v letech 1990 až 1994 vykonával funkci tajemníka senátu AIS.</li>
			<li>Externě vyučoval na ČVUT Praha, fakultě strojní, a na pražské pobočce VŠDS Žilina (do jejího zrušení po rozdělení ČSFR).</li>
			<li>V r. 1992 založil Kongresovou a vzdělávací agenturu KAVA-PECH a stejnojmenné nakladatelství, které dosud řídí. V poslední době už je její funkce omezena skoro výhradně na nakladatelství, v němž pod vlastním ISBN vydal přes 160 titulů a minimálně stejný počet titulů na zakázku, nejen pro tuzemské zákazníky (obce, občanská sdružení, jednotlivce), ale i zahraniční (Švédsko, Nizozemsko, Německo, Francie, Španělsko, Korea)</li>
			<li>Svého hlavního koníčka (spíše koně), mezinárodní jazyk esperanto, povýšil na profesionální úroveň a používá ho pro komunikaci se svými zahraničními klienty rovnocenně vedle češtiny, angličtiny a němčiny. Od roku 1989 do 2010 byl nepřetržitě členem výboru Světového esperantského svazu (UEA), v letech 1998 až 2001 byl jako první Čech v stoleté historii UEA členem jeho prezidia. Od roku 2010 zastává v UEA funkci vedoucího delegáta pro ČR. Od roku 1987 do 2011 byl rovněž nepřetržitě čelným funkcionářem Českého esperantského svazu (předseda nebo místopředseda) a od roku 1997 je členem zkušební komise Mezinárodní ligy učitelů esperanta ILEI. Ve své knize Profesia uzo de Esperanto kaj ĝiaj specifaj trajtoj (Profesionální využívání esperanta a jeho specifické rysy) shrnul už v r. 1994 své zkušenosti na tomto poli. V roce 2013 vyšlo její třetí aktualizované vydání. Člen muzejní skupiny Muzea esperanta ve Svitavách.</li>
			<li>Druhým koníčkem je ekoturistika, zejména pěší a cykloturistika, dříve také vodní, ale poslední kánojku (Vydřičku, která s ním dost prožila) prodal už v devadesátých letech a tuto činnost tím pověsil na hřebík. Občas si aktivně připomene i běžky, které se mu časem staly spíše chodkami, a které také už dost zanedbává.</li>
			<li>Oba své koníčky spojoval tím, že každoročně pořádal do roku 2012 týdenní mezinárorní esperantská ekoturistická setkání pro pěší turisty a cyklisty.</li>
			<li>Značným dílem i pomocí esperanta procestoval dost zemí od Brazílie přes většinu evropských zemí až po Austrálii, ale nejblíže má k Dálnému východu (pevninská Čína i Taiwan, Korea a Japonsko, kde měl možnost pobýt i v rodinách, klášterech a na univerzitách).</li>
			<li>O posledně jmenovaných zemích připravuje publikaci a občas testuje zájem lidí o tuto tematiku formou přednášek a besed.</li>
		</ul>

	</div>

	<center><a href="uvod.html"><button class="tlacidlo" id="uvod">« Zpět</button></a></center>

</div>

	<div id="paticka">
		<p><a rel="license" href="http://creativecommons.org/licenses/by-nc-nd/4.0/" target="_blank"><img alt="Licence Creative Commons" style="border-width:0" src="../../img/licence.png" /></a><br />Pokud není uvedeno výslovně jinak, toto dílo i jeho jednotlivé části podléhají licenci <a rel="license" href="http://creativecommons.org/licenses/by-nc-nd/4.0/" target="_blank">Creative Commons Uveďte původ-Neužívejte komerčně-Nezpracovávejte 4.0 Mezinárodní License</a>.</p>
		<p>Created by <a href="mailto:noskova.katarina&#064;gmail.com">Katjo</a></p>
	</div>

</body>
</html>
